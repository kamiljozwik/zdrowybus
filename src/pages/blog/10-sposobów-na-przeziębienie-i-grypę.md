---
templateKey: blog-post
graphic: 'https://ucarecdn.com/99217f71-307f-47e6-af2a-7ff8fddbbe76/'
type: Zdrowie
date: 2018-12-15T17:18:46.679Z
title: 10 SPOSOBÓW NA PRZEZIĘBIENIE I GRYPĘ
description: >-
  Może niekrótki, ale na pewno warty przeczytania post, który pomoże uchronić
  Twój organizm przed grypą czy przeziębieniem w tym jakże przyjemnym okresie w
  Polsce, jakim jest zima (a w sumie to bardziej jesień) ↓
tags:
  - blog-health
---
Na pierwszy rzut idzie –  **1)** Witamina słońca, czyli **D3** (50-100 mcg /1000-2000%) + **K2** (75-100 mcg / 100-133%) brana codziennie przez okres jesienno-zimowy sprawdzi się dla 90% polskiego społeczeństwa. Cóż, taki mamy klimat : )

**2) Wit. C** – 1-2g (1000-2000%) dziennie. Szczególnie w okresie wzmożonej aktywności w zimne dni. Gdy czujemy się niemrawo, albo trenujemy bardzo dużo, warto zwiększyć dawkę do 3g dziennie, rozbitych na 3 dawki po 1g (na czczo, po treningu i przed snem). W momencie, gdy zacznie działać zbyt moczopędnie, wówczas należy zmniejszyć dawkę. Dodatkowo dla zwolenników „natury” chociaż wchłanialność i działanie syntetycznej wit. C jest identyczna do tej z chociażby cytryny, polecam: czerwoną paprykę, pomidor, pomarańczę i mandarynkę (w końcu czuć już święta), dziką różę czy natkę pietruszki! 

![Zdjęcie: tlustezycie.pl](https://ucarecdn.com/c1bbc6b8-ae46-4209-bf5c-2ed078adab85/)

_Zdjęcie: tlustezycie.pl_

__

**3) Herbata z imbirem** + opcjonalnie z miodem lub sokiem malinowym (pomaga chociażby w walce z gorączką czy bólem gardła). Imbir posiada właściwości odkażające oraz przeciwzapalne. Dodatkowo w internecie można przeczytać, że dzięki w/w korzeniowi możemy pozbyć się zbędnych kilogramów! Niestety, aby zrzucić nadmierną otulinę cieplną należy jeść mniej kcal niż nasze dzienne zapotrzebowanie. To nie żaden cud, specjalny napar czy kolejny „spalacz”.

Siła leży w podstawowej wiedzy i zmienieniu kilku nawyków życiowych ; ) Aczkolwiek, aby nie było tak kolorowo osoby z refluksem czy wrzodami żołądka powinny z rozwagą korzystać z tej ostrej przyprawy, a najlepiej spróbować innych metod.

**4)** Gorące mleko z miodem i **czosnkiem** – nie muszę chyba nikomu tłumaczyć, że czosnek to naturalny antybiotyk! 

![Zdjęcie: PoradnikZdrowie.pl](https://ucarecdn.com/55ee5d07-32f6-4216-9e93-34eb86927658/)

_Zdjęcie: PoradnikZdrowie.pl_

__

_**Przyszedł czas, aby połechtać trochę fanów alkoholi różnej maści:**_



**1) Kogel Mogel**, czyli 1-2 żółtka jajka + 2-3 łyżeczki cukru + piwo + cynamon i goździki. Ubijamy jajko z cukrem (mikserem, opcjonalnie łyżeczką), podgrzewamy piwo dolewając wcześniej przyrządzony „płyn” - w trakcie podgrzewania dodajemy cynamon (powstanie specyficzna piana) oraz goździki, oczywiście mieszając całość. WAŻNE – nie doprowadzamy napoju do wrzenia! Należy jedynie podgrzać całość w garnku. Na zdrowie! : )

\*Eksperymentalnie można również dodać łyżkę gorzkiego kakao, urozmaici to smak i doda trochę magnezu całości. 

**2) Kieliszek wódki z pieprzem** – szczerze nie znalazłem badań na ten temat, aczkolwiek babcia mówi, że nie ma nic lepszego na początek przeziębienia czy ból gardła, a babci trzeba wierzyć! :)



\- Na koniec dorzucę jeszcze nieznany zbytnio w Polsce **syrop z oregano** i/lub **bazylii**. 

Gdy mieszkałem na Wyspach Kanaryjskich stłamsiły one katar czy kaszel z zarodku. 

\- Do tego **propolis**, czyli kolejny naturalny antybiotyk który dodatkowo posiada znaczną ilość flawonoidów, które spowalniają utlenianie się witaminy C, przez co zwiększają jej skuteczność. 

\- **Inhalacja, olejki eteryczne** na katar, jak i inne objawy przeziębienia

\- Na sam koniec **rosół**. Koniecznie taki od Mamy, wówczas smakuje i działa minimum dwa razy lepiej ; )



Masz może jakieś swoje metody? Jeśli tak, podziel się nimi w komentarzu ; )



Życzę wszystkim dużo zdrowia i uśmiechu! 



\========

Wracając do dodatkowych kilogramów, nawyków żywieniowych, rozpoczęcia postanowień noworocznych. Jeszcze w grudniu - zachęcam do nawiązania współpracy. Wysmuklenie sylwetki, polepszenie zdrowia, rozpoczęcie biegania, zdobywania kolejnych rekordów życiowych, suplementacja, treningi personalne. Napisz, a stworzymy wszystko skrojone indywidualnie pod Ciebie!

\========

\#ZdrowyBus

\#ZdrowyBusMotywuje

\#ArekPralat

\#EnjoyYourLife
