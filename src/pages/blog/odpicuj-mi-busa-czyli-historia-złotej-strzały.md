---
templateKey: blog-post
graphic: 'https://ucarecdn.com/e379327c-ac11-445c-a30d-cd0ae9fa8cdf/'
type: Rozwój
date: 2018-12-27T13:07:37.700Z
title: 'ODPICUJ MI BUSA, CZYLI HISTORIA ZŁOTEJ STRZAŁY'
description: |
  Krótka "lektura" obowiązkowa, którą warto przeczytać :) 
tags:
  - blog-couching
---
02.06.2018 w sobotę ZdrowyBus.pl po raz pierwszy stanął na moim parkingu. Ogromna radość, seria zdjęć oraz telefony nie miały końca. Następnie „załatwianie papierów” i wrócenie na chwilę do swoich spraw. Oczywiście sam zakup nie przyszedł łatwo. Poprzednie tygodnie były okraszone długimi godzinami spędzonymi na edukowaniu się, poszukiwaniu, oglądaniu, jeżdżeniu gdzie się da, aby znaleźć najlepsze auto. Dodatkowo ścigaliśmy się z innymi kupcami i na szczęście zajechaliśmy 15' szybciej. Krótkie oględziny i wszystko podpisane. Nie ma już odwrotu : )



Wybija lipiec. 



Pierwsza wyprawa zaplanowana na początek sierpnia, a ja daleko w ... Przecież mam 8 osób chętnych na wyjazd, a w środku 5 foteli. Następnie okazuje się, że żaden z nich tak na prawdę nie pasuje do auta. Szybki wyjazd z Arkadiusz Naskręt do Gniezna po nowy komplet. Odbieramy całość i wracamy. Nagle BOOM! W drodze powrotnej łapiemy gumę, a w busie żadnego sprzętu potrzebnego do wymiany opony (dobrze, że chociaż koło było na pokładzie 😅) Jak to w moim życiu bywa – po chwili pojawia się pomoc drogowa, która akurat przejeżdżała obok. 

5 minut i jesteśmy dalej w drodze. 



![](https://ucarecdn.com/db1b51e2-74da-478b-81ac-c077d9ca7f31/)

Kolejny dzień to wyciąganie wszystkiego z środka. Okazuje się, że brudu i rdzy jest trochę więcej niż się spodziewałem. Paradoksalnie brakuje też wielu rzeczy, które powinny znajdować się w busie. Wielkie czyszczenie, mycie, sprzątanie trwa mnóstwo godzin, ale misja mimo 33 stopni na dworze została zakończona sukcesem. Pomimo upału nie ma czasu na odpoczynek. W każdej wolnej chwili zamawiamy wszystko co jest potrzebne, aby bus był kompletny. Trwa wyścig z czasem. 



Jako, że nie potrafię sobie odpuścić wyjazdu – ruszam z Alicja Zdeb na wyprawę autostopową po Norwegii (2 tygodnie). Nie ważne, że przecież i tak ledwo wyrabiam się z busem i wyprawą😂😂. Szybki lot i na miejscu przejeżdżamy niespełna 3000 km. Do tego nie próżnujemy i z całym dobytkiem na plecach zdarza nam się chodzić 50 km dziennie. Spędzamy niesamowite 14 dni zapominając o otaczającym nas świecie. 



![](https://ucarecdn.com/04cad681-9e4e-4680-ade8-235349ab503c/)

Ląduje w Polsce. Pokazuje zdjęcia, sypię tysiącem historii z wyjazdu – jest pięknie! 

... Oczywiście sielanka nie trwa za długo. Zostało 9 dni do pierwszego wyjazdu! Za oknem w dalszym stopniu ponad 30 stopni i pogoda sprzyja leżeniu z shakiem na plaży, a nie pracy. Na szczęście pędzenie za marzeniami sprzyja skutecznemu działaniu : ) Godzina 6:00 pobudka i do pracy. Koniec 22:00. 14h działania głównie na słońcu w blaszanym busie, to żaden problem, prawda? oO

 

Mijają kolejne dni. Tyle samo godzin co ja, przy busie spędza szwagier, pomaga siostra, mama i tata, przyjeżdżają przyjaciele. Nawet babcia małymi kroczkami przychodzi i doglądana czy wszystko jest jak należy. Czas nie zwalnia, a problemów przybywa. Okazuje się, że nie mamy wszystkich „boczków” do zamontowania. Zamek do bagażnika nie działa. Rozpadł nam się pulpit i dwa fotele okazały się nieoryginalne i nie chcą pasować. Do tego część zamówionych części nie przyszła. Dodam też, że cały czerwiec i lipiec toczyła się walka, aby formalnie stać się stowarzyszeniem. Sąd nie akceptował papierologii i trzeba było wysyłać poprawki. Do tego plan niespełna 3 tygodniowej wyprawy sam się też nie przygotuje :) Ekipa z Korony Gór Polski - video z wyjazdu: https://www.youtube.com/watch?v=YVUlERVMFvg&t=1s  spodziewaliście się, że jeszcze 5 dni przed Naszym pierwszym spotkaniem, nie było nawet dla wszystkich foteli? 😂😂



W trakcie tego wszystkiego odbyła się jeszcze rodzinna impreza, a w wolnej chwili auto lądowało u mechanika lub elektromechanika, aby w błyskawicznym tempie sprawdzili i wymienili wszystko, tak żeby nie było niespodzianek na trasie. 



24h godziny do wyjazdu. My dalej montujemy, przyklejamy ledy, czyścimy, aby uczestnicy wyprawy jechali w komfortowych warunkach. Ostatnia poprawka miała miejsce dwie godziny przed wyjazdem. Uf zdążyliśmy! : )



Samą wyprawę: zdjęcia, opis, video widzieliście w poprzednich postach. https://www.facebook.com/ZdrowyBuspl/posts/676303116104621?\_\_tn\_\_=K-R 



A tak właśnie to wszystko się zaczęło... ; )



![](https://ucarecdn.com/373bcdb9-d19f-49d5-a4e3-e0e380a51c37/)

\=======

Już to 100 razy mówiłem, ale powtórzę po raz kolejny i na pewno nie ostatni – moja Rodzina jest najlepsza i zasługuje na złoty medal <3 Prawda? 😇



\*Ciekawostka, jeśli tak to można nazwać:

Przez 8 tygodni lata spałem o połowę mniej niż średni dorosły człowiek. 5 tygodni spędziłem na karimacie pod namiotem. Podsumowując przebiegnięte kilometry, trekking po fiordach i w górach wyszło ponad 1000 km w nogach, a na zakończenie lata tuż po wyprawach wygrałem bieg na 10 km z przeszkodami dopingowany przez rodzinę w moim rodzinnym mieście. 

Napisałem to dla wszystkich, którzy mają więcej wymówek niż sekund w ciągu dnia oraz dla moich zawodników i podopiecznych, którzy z pełnym zaangażowaniem przekonują mnie, że nie mieli czasu lub siły na trening :)



**Szczęśliwego nowego roku kochani! <3**

****

![](https://ucarecdn.com/84793612-deca-4805-83d8-3aef0ba33396/)
