---
templateKey: blog-post
graphic: 'https://ucarecdn.com/1891d3c9-ad33-4801-a80e-35be606a3f0c/'
type: Podróże
date: 2018-11-26T15:52:02.570Z
title: 'Przewodnik po Wyspach Kanaryjskich - Część 1 '
description: 22 miejsca na Lanzarote które trzeba zobaczyć!
tags:
  - blog-trips
---
## 22 miejsca na Lanzarote które trzeba zobaczyć!

![null](https://ucarecdn.com/6bae23ed-bc2d-4cff-8d7b-273bc72e229b/)

  Cześć!

Czym wyróżnia się ten przewodnik od pozostałych?

Zacznijmy od tego, że poradnik napisany jest przez osobę która mieszkała na Wyspach Kanaryjskich przez niespełna rok. Przez osobę, która każdą wolną chwilę poświęciła na odkrywanie wyspy kamień po kamieniu. Dlatego poza rankingiem najpiękniejszy 22 atrakcji dołączę również informacje o punkcie docelowym, szacowanych kosztach, porady, ciekawostki, szacowany czas pobytu, subiektywną ocenę atrakcji oraz zdjęcia. 

Gotowi?

To jeszcze zanim zaczniemy – 6 ciekawostek o wyspie Lanzarote:

1. Najcieplejsza wyspa kanaryjska. Średnia roczna temperatura w ciągu dnia wynosi 24 stopnie
2. Calima: jest to wiatr z Sahary który przynosi upał z drobinkami piasku i „atakuje” kilka razy w roku. Rekord padł w 2004, wówczas było 46 stopni i prawie zerowa widoczność.
3. „Władze archipelagu Wysp Kanaryjskich postanowiły w 2000 r. ograniczyć rozwój masowej turystyki na wyspie, aby ratować jej środowisko i przestawić się na turystykę luksusową. Dwie gminy nie uznały tego i zezwoliły na zbudowanie za 270 mln euro 22 obiektów turystycznych na 7721 łóżek. Sąd Najwyższy archipelagu wyrokiem z marca 2008 r. anulował 22 zezwolenia na budowę i nakazał zburzenie wszystkich budynków, jakie powstały na ich podstawie” Źródło: Wikipedia
4. „Na północnym wybrzeżu wyspy znajduje się Tunnel de la Atlantida, najdłuższa (ok. 1500 m) podwodna jaskinia lawowa na świecie, powstała około 20 000 lat temu podczas wybuchu wulkanu Monte Corona.” Źródło: Wikipedia
5. Na tej małej wyspie znajduje się ponad 300 kraterów wulkanów!
6. Nazwisko o jakim najczęściej usłyszycie na Lanzarote to zdecydowanie ‚Manrique”

## Dla tych co nie mają czasu 22 miejsca w pigułce:

1. Jamoes del Agua – Jaskinia, basen królewski, audytorium, ślepe (białe) kraby
2. Cueva de los Verdes – Jaskinia z przewodnikiem, audytorium + tajemnicza niespodzianka
3. Mirador del Rio – punkt widokowy na wyspę La Graciosa na 400 m klifie
4. Haria z punktem widokowym oraz najwyższym szczytem wyspy Pena del Chache (670m), a po zmroku czarownica na miotle utworzona ze świateł w miasteczku. 
5. Playa de las Cocinitas – kompletnie nieturystyczna plaża, dla lokalnych mieszkańców. 

* Orzola: Urokliwe miasteczko rybackie z którego wypływa prom na wyspę La Graciosa

6. Los Charcones + opuszczony hotel: Naturalne baseny + widok jak z filmu katastroficznego 
7. Puerto Calero – najbogatszy port + punkt startowy wielu przygód: katamaran, łódź podwodna...
8. Puerto del Carmen – lotnisko, 4 m ściana aby skoczyć do wody, kasyno, Cafe La Ola, nurkowanie, największy rejon turystyczny na wyspie. 
9. Playa Papagayo + Playa Blanca: port, plaża, nurkowanie, katamaran, widok na Fuerteventure
10. Park Narodowy Timanfaya – Góra ognia, przejażdżka wielbłądami/busem, pokaz gejzerów wodnych, obiad z widokiem na krater wulkanu.
11. Los Hervideros – klify, jaskinie wodne, czarne plaże
12. El Golfo – Zielone jeziorko, przy czerwonych klifach, czarnej plaży i lazurowym oceanie 
13. La Santa – duży kompleks sportowy w pięknym otoczeniu + przepiękna plaża Famara
14. La Geria – Winnice na pustyni? Na Lanzarote to nie problem. Dodatkowo w La Geria można skosztować wielu odmian wina.
15. Ranczo texas – Ogród zoologiczny dla całej rodziny. Pokaz delfinów, lwów morskich czy możliwość zobaczenia białego tygrysa to tylko niektóre atrakcje
16. Fundacja Manrique – Dom w którym mieszkał człowiek który odpowiada za niesamowity wygląd wyspy: Cesar Manrique.
17. Jordin de Cactus, czyli nic innego jak park kaktusów.
18. Charco del Palo – rajska plaża dla nudystów.
19. Arrieta – naturalny basen wodny usytuowany tuż przy hotelu + miejsce na lokalny obiad
20. Trekking na wulkan Montana Blanca 
21. Nazaret – Miasto w Izraelu czy na Lanzarote? Nic tylko szybki klik i mamy zdjęcie z tabliczką. + w Nazarecie znajduje się dom LagOmar który wbudowany jest w jaskinie, a wieczorem zamienia się w klimatyczny pub. 
22. Teguise – była stolica, targ, dom schizofrenika.

# Szczegółowy opis atrakcji:

22 miejsca na Lanzarote które trzeba zobaczyć!

# 1) Jameos del Agua!

Moim zdaniem zdecydowanie numerem jeden jest Jameos del Agua! Co prawda to miejsca znajduje się w każdym przewodniku, ale jest naprawdę tego warte. Niesamowita jaskinia do której wpada wiązka światła, która mieni się w przezroczystej wodzie, a w niej pływają małe białe (ślepe) kraby.  Królewski basen, tak czysty i piękny, że nie da się obok niego przejść obojętnie. Niestety jedyną osobą która może wejść do tej krystalicznej wody jest Król Hiszpanii. Gdyby tego było mało, to w tym niepowtarzalnym miejscu znajdziemy również audytorium (sala koncertowa) która znajduje się w grocie oO

Porady praktyczne: 

1. W sezonie czerwiec-wrzesień: polecam wybrać się wczesną porą, ponieważ nie raz w kolejce można stać nawet przez godzinę! W pozostałe miesiące, można wybrać się o najwygodniejszej porze, gdyż nie ma wówczas zbyt dużo turystów.
2. Należy nastawić się psychicznie na wydatek rzędu 10 euro za wejście do tej atrakcji, lecz proszę mi uwierzyć naprawdę warto wydać tę kwotę, aby to zobaczyć na własne oczy.

2.1 Istnieje coś takiego jak bilety łączone. Można kupić pakiet 4-6 wejść do   największych atrakcji wyspy i dzięki temu zaoszczędzić kilka euro. Myślę, że jest to świetne rozwiązanie ponieważ każda atrakcja z pakietu jest naprawdę wyjątkowa! 

3. Dojazd do Jameos del Agua jest prosty i dobrze oznaczony. Można wybrać 4 opcje dostania się w to miejsce na północy wyspy. Najłatwiejszy – wycieczka hotelowa w skład której wchodzi zwiedzanie tej atrakcji (nie polecam). Wynajęcia samochodu z firmy (Paylesscar, Cicar, Plus car) doba kosztuje 30e, można dojechać samemu i przy okazji zwiedzić okoliczne atrakcje – Gorąco polecam! Można również wybrać się siłą własnych mięśni: spacerem, bądź rowerem. 
4. Dla fanów selfie „na górze” o ile się nie mylę w drodze do toalet znajdują się lustra na podeście, ścianie i suficie, więc można cyknąć sobie nietypowe zdjęcie. W Jamoes del Aqua byłem wiele razy i zawsze znalazły się grupy które spędziły więcej czasu na tych lustrach niż podziwiając główne atrakcje (takie czasy). 

Ciekawostka: 

Jeśli mamy szczęście, to w sezonie letnim możemy trafić na Jazz festiwal. Dzięki temu oprócz podziwiania widoków można również posłuchać muzyki w tym jakże klimatycznym miejscu.

Koszty: 

~ 10 euro: Bilet dla osoby dorosłej

Sugerowany czas pobytu:

60-90 minut

Subiektywna ocena atrakcji:

10/10

![Zdjęcie: Aleksandra Marszałek](https://ucarecdn.com/448adc93-ec50-4e8c-b985-e514b67c4d9e/)

![Zdjęcie: Aleksandra Marszałek](https://ucarecdn.com/610211cf-ca70-42b9-83c0-11c03605f760/)

![Zdjęcie: Aleksandra Marszałek](https://ucarecdn.com/3803c149-0287-40d6-ac34-9596f333c1f6/)

## 2) Cueva de los Verdes

Kochani przyszedł czas na jaskinię numer dwa. Jest ona oddalona od w/w o 5 minut drogi autem. Wejście jest również płatnę ~ 10 euro, z kolei tutaj wchodzimy z przewodnikiem i wycieczka trwa około 45 minut. Jak ktoś nigdy nie był pod ziemią to zdecydowanie warto wybrać się do tego tunelu. Z kolei jeśli ktoś był, to w środku czeka niespodzianka która zostanie już ze mną do końca mych dni, dlatego chociażby właśnie dla niej zdecydowanie warto odwiedzić to miejsce!

Ciekawostka:

W trakcie wyprawy czeka na Was tajemnicza niespodzianka, której nigdy, nikomu nie będziecie mogli zdradzić. Zaciekawieni co to?

Również w tym tunelu wulkanicznym znajduje się audytorium. Jeśli mamy trochę szczęścia również możemy trafić na koncert muzyki klasycznej czy jazzowej. 

Koszt: 

~ 10 euro: Bilet dla osoby dorosłej

Praktyczne porady: 

Cueva de los Verdes jest kolejnym miejscem który wchodzi w skład kuponu na kilka atrakcji, dzięki któremu zapłacicie mniej za całość. Zdecydowanie warto z tego skorzystać i odwiedzić obydwie jaskinie w tym samym dniu.

Sugerowany czas pobytu:

60 minut

Subiektywna ocena atrakcji:

10/10

![Zdjęcie: Aleksandra Marszałek](https://ucarecdn.com/9a582e3d-44ee-4b31-ac4b-605b9d703a8a/)

![Zdjęcie: Aleksandra Marszałek](https://ucarecdn.com/2d70add0-eb59-4560-8295-2fd4c774d1ba/)

## 3) Punkt widokowy Mirador del Rio

Punkt widokowy na położoną niespełna 2 km od Lanzarote wyspę La Graciosa. 

Dlaczego warto? 

Widok na wyspę, wiele odcieni oceanu, a wszystko na 400 m klifie zapierającym dech w piersiach.

Koszt:

~ 5 euro: Bilet dla osoby dorosłej

Porady praktyczne: 

Mirador del Rio również zalicza się do pakietu atrakcji, które kupione razem dają Nam niższą cenę

Dla osób które niekoniecznie chcą wydawać 20 zł, polecam podjechać autem na parking i przejść się dosłownie 200m w lewo, aby zobaczyć praktycznie ten sam widok, co z płatnego punktu. Nie ma za co ; ) 

Punkt znajduje się na samej północy wyspy i oczywiście warto go zobaczyć w tym samym dniu co jaskinie, aczkolwiek drogę powrotną polecałbym wybrać naokoło poprzez górską serpentynową trasę. Wrażenie z samochodu i widoki zrekompensują wszystko ; ) Gdzie znajduję się ta trasa? Otóż właśnie na tym zakręcie w lewo tuż przy parking skąd można podziwiać wyspę La Graciosa. Powodzenia! 

Sugerowany czas pobytu:

30 minut

Subiektywna ocena atrakcji:

9,5/10

![null](https://ucarecdn.com/5179625d-7728-4cbb-a29d-52c82634e577/)

![null](https://ucarecdn.com/6c88f242-e8b6-47d5-a95c-68168d377fd0/)

# 4) Haria z punktem widokowym

Haria, czyli miasto 1000 palm. Koniecznie trzeba wybrać się z punktu widokowego Mirador del Rio bezpośrednio do tego miasteczka. Niesamowita droga, liczne punty widokowe sprawią, że dzięki tej przejażdżce będziemy mieli wspaniałe zdjęcie w tle na Facebook'u. Samo miasteczko warto objechać samochodem, ponieważ można zobaczyć nieliczne drzewa cytrusowe, co na Lanzarote jest nie lada gratką. Haria jest najbardziej zieloną częścią wyspy. 

Koszty:

Brak wstępu. Wynajęcie auta + paliwo, które kosztuje mniej niż 1e/l lub ewentualnie wyprawa busem

Ciekawostka: 

Dla biegaczy: Haria Extreme to renomowany bieg na wyspie. Można zmierzyć się z dystansem: 10, 26, 42 lub 80 km)

Czarownica na miotle: to kolejny pomysł Manrique, który ustawił oświetlenie w taki sposób, aby w nocy miało kształt czarownicy na miotle. Ah ten Manrique ; ) 

Uwaga! Im jesteśmy wyżej tym widok jest bardziej wyraźny. 

Sugerowany czas pobytu:

60-90 minut (przejechanie drogi, miasteczka oraz punkt widokowy)

Subiektywna ocena atrakcji:

9/10

![null](https://ucarecdn.com/73d0b6af-0f0b-43de-a89e-46bb71970b60/)

![null](https://ucarecdn.com/42aa97da-ac17-4491-946a-1b12eb294336/)

![null](https://ucarecdn.com/1c901b6d-a5af-40ab-87be-6cd0cae3d55c/)

# 5) Playa de las Cocinitas

Przepiękna plaża na północy wyspy o której nie pisze żaden przewodnik. Prawdopodobnie jest kilka ładniejszych miejsc na tej wyspie, aczkolwiek Cocinitas jest 100m od głównej drogi z atrakcji nr 1 i 2 na Mirador del Rio, bądź na drodze do Orzoli (miasteczko rybackie z którego wypływają promy na nieopodal położoną wyspę La Graciosa). Dodatkowym atutem plaży położonych na północy wyspy jest to, że są często puste i można znaleźć spokojne miejsce z dala od zgiełku miasta i hoteli.

Koszty: 

Prom na La Graciosa kosztuje dla osoby dorosłej 20e w dwie strony.

\*Więcej o La Graciosa przeczytasz w kolejnych przewodnikach

Sugerowany czas pobytu:

30-60  minut (lub pół dnia relaksując się na plaży)

Subiektywna ocena atrakcji:

8/10

![null](https://ucarecdn.com/80869c35-b7de-4c27-970b-bcb36c89c6c9/)

![null](https://ucarecdn.com/072562fe-b9ca-43a0-a224-bd5dfa11e4b8/)

# 6) Los Charcones + opuszczony hotel

Kolejny punkt tylko dla lokalnych mieszkańców! Tak naprawdę nie dziwi mnie, że turyści nie wiedzą o tym, bo droga w to magiczne miejsce jest dosyć długa i uciążliwa. Raz, trzeba dojechać spory kawał autem, dwa dojść pieszo jakieś 2 km po pustyni, czyli po prostu po Lanzarote :) Kierujemy się na opuszczony hotel który może przyprawić Nas o dodatkową dawkę adrenaliny. Całość wygląda jak po filmie katastroficznym. Tuż za budynkiem znajduje się klif, a u jego stóp naturalne baseny w których nie tylko można się wygrzać, ale także zobaczyć moc oceanu jak rozbija się o okoliczne skały. 

Uwaga! Należy wybrać te baseny w których nie ma mocnego prądu, a woda wpada przez małe szczeliny. W pozostałych miejscach moc żywiołu jest tak duża, że pojawiały się już wypadki śmiertelne. 

Porady praktyczne: 

Proponuję wziąć ze sobą krem z filtrem oraz wodę. Jeśli słońce mocno przygrzeje to przy jasnej karnacji na pewno pojawią się problemy ze skórą po tym nietypowym trekkingu.

Sugerowany czas pobytu:

5h – trekking, obejście hotelu, wymoczenie się w basenie to zdecydowanie wycieczka na pół dnia. 

Subiektywna ocena atrakcji:

9,5/10

![null](https://ucarecdn.com/ceacd83a-a44e-4390-880c-f8e9279d2b96/)

![null](https://ucarecdn.com/9c9fad8d-71ca-43c4-8618-c14deb7d9fc9/)

![null](https://ucarecdn.com/f6e1888b-32d3-4414-8dbd-d6a0b80e402f/)

![null](https://ucarecdn.com/c053e285-f4b6-4b77-8d02-7776aae863b2/)

# 7) Puerto Calero

Najbogatszy port na wyspie. Malowniczy deptak oraz trasa biegowa w kierunku Puerto del Carmen (głównej dzielnicy turystycznej wyspy). Warto się tam wybrać, aby chociaż zobaczyć dziesiątki, a może i setki jachtów, zjeść coś pysznego w okolicznych restauracjach albo przejść się przepięknym deptakiem. Dodatkowo w Puerto Calero można skorzystać z wielu atrakcji, takich jak Katamaran, Łódź podwodna czy buggy, czyli nietypowe kłady którymi można wjechać m.in. na okoliczny wulkan.

Porady praktyczne: 

Jeśli wynajęliśmy hotel w Puerto del Carmen, to warto wybrać się do Puerto Calero busem, aczkolwiek jeszcze lepszą opcją jest wycieczka biegowa lub wynajęcie roweru (z tym, że trzeba przygotować się na pokonanie schodów na trasie, które prowadzą do ukrytej „plaży” gdzie chodzą lokalni mieszkańcy. Plażę, dałem w „” ponieważ nie ma tam piasku, a ręczniki leżą na kamieniach). Trasa prowadzi wzdłuż wybrzeża z portu w Puerto del Carmen do portu Puerto Calero. Jedyny minus tej drogi to dosyć spory wiatr, ale poza tym wszystko wygląda doskonale.

Sugerowany czas pobytu:

60 minut (+ ew czas na posiłek czy pokonanie trasy biegowej)

Subiektywna ocena atrakcji:

8/10

![null](https://ucarecdn.com/c4fd948d-fb83-463b-a921-a68266e3823b/)

![null](https://ucarecdn.com/f37e8c25-57c6-4231-88d1-65529b16d8ef/)

![null](https://ucarecdn.com/284d291a-ae96-4b2b-b764-ca57e3ed2c30/)

![null](https://ucarecdn.com/0c6d69dd-b257-4273-98f4-13b36522238a/)

# 8) Puerto del Carmen

Najbardziej turystyczna, tętniąca życiem część wyspy. Mnóstwo restauracji, sklepów, muzycznych pubów. Długie piaszczyste plaże, na nich schrony z kamieni, bądź leżaki. W porównaniu do Costa Teguise czy Playa Blanca (pozostałe turystyczne miejscowości wyspy) zdecydowanie najbardziej żywy rejon znajdujący się bardzo blisko lotniska oraz stolicy wyspy (Arrecife). Jeśli lubisz wakacje w hotelu all inclusive zdecydowanie wybierz Puerto del Carmen! Z kolei jeśli lubisz imprezy, atrakcje wodne (skutery, pierwsze nurkowanie) to również znajdź lokum w tym jakże urokliwym miejscu. 

Co można robić w Puerto del Carmen? 

1. Przejść się deptakiem na lotnisko i zrobić sobie selfie z samolotem lecącym 10m nad Twoją głową. Właśnie na Lanzarote znajduje się droga oraz plaża pomiędzy płytą lotniska a oceanem. Selfie to za mało? 

Przejdź kilka metrów dalej poza strefę osłoniętą od wiatru i przekonaj się jaką siłę ma startujący samolot. Piasek we włosach gwarantowany ;) 

2. Skoczyć z 4m ściany do wody! Wielu osobą marzą się skoki do wody z wysokich klifów, ale brakuje Nam odwagi aby to zrobić. Playa Chica oferuje 4m ścianę z której możemy bezpiecznie skoczyć do oceanu. Co jeszcze warto mieć ze sobą w tym miejscu? Maskę do nurkowania ponieważ przy tej plaży znajdziemy mnóstwo kolorowych ryb. W związku z powyższym również w okolicy Playa Chica można spróbować nurkowania i zanurzyć się na głębokość 7-8m. 
3. Lubisz hazard? W Puerto del Carmen znajduje się największe kasyno na wyspie! Można zagrać na maszynach, w ruletkę, black jacka czy pokera. Dodatkowo w każdy wtorek i czwartek organizowane są osobne turnieje pokerowe, gdzie za wpisowe rzędu 25e można wziąć w nich udział i wygrać znacznie więcej. 
4. Cafe la Ola! Zdecydowanie najbardziej rozpoznawalny punkt na mapie wyspy. Jeśli mamy ochotę coś zjeść bądź się czegoś napić – nietuzinkowy wystrój restauracji, wysoka jakość potraw sprawią, że obiad bądź kolacja będą na pewno udane
5. Ranczo Texas – niesamowity ogród zoologiczny, o którym więcej napiszę w osobnym punkcie. Bo jest o czym pisać :)  

Sugerowany czas pobytu:

1 dzień, tydzień, miesiąc: niezależnie na ile przyjedziemy, to zawsze będzie tutaj coś do roboty :)

Subiektywna ocena atrakcji: 

10/10

![null](https://ucarecdn.com/2876af98-fef5-4f03-bf21-4b640be81077/)

![null](https://ucarecdn.com/6a98a928-ffab-4a92-9404-a3f5cb95b201/)

![null](https://ucarecdn.com/32c9cb9c-de70-40b6-8fa0-41d6a865585b/)

![null](https://ucarecdn.com/6ffa6375-ecc7-4a00-a6e8-808cf4472301/)

![null](https://ucarecdn.com/9abc616c-372b-4403-96c9-0dffb2a1fd67/)

![null](https://ucarecdn.com/992ce320-4e04-4c38-b7b5-7a04f4db03e9/)

![null](https://ucarecdn.com/3afbf432-7277-45f8-8c76-93264689780f/)

## 9) Playa Papagayo + Playa Blanca i inne atrakcje

Jedna z piękniejszych plaż położona na południu wyspy. Znak rozpoznawczy Lanzarote. Znajduję się ona praktycznie na każdej pocztówce oraz gdy wpiszemy Lanzarote w wyszukiwarkę. Ciekawostką jest to, że Playa Papagayo (plaża papuga) to nie tylko jeden piaszczysty brzeg, a ich cały kompleks. Co więcej wszystkie z tych plaż są równie piękne. Moja rekomendacja jest taka, aby dojechać busem bądź autem do Playa Blanca. A stamtąd bardzo urokliwym deptakiem, portem, klifem z widokiem na położoną nieopodal kolejną wyspę kanaryjską: Fuerteventura - dostać się na pierwszą plażę, a następnie przespacerować się do ostatniej tej najbardziej nietypowej. Pierwsze brzegi oceanu mają mnóstwo odmian koloru błękitnego, natomiast ostatnia jest mniejsza i wchodzi w odcienie szmaragdu. Trzeba się tam koniecznie wybrać! 

Jak się tam dostać?

Jedną z opcji jest dojazd busem/autem do Playa Blanca, a z niej przespacerować się na plażę (droga w jedno stronę to około 7 km).

Można również z Playa Blanca dojechać busem do pierwszej plaży Papagayo, a następnie wybrać się na spacer 

Można również zacząć od drugiej strony. Dojechać autem na płatny parking – 3e za samochód. Przespacerować 200-300m i cieszyć się niesamowitymi widokami 

Cena: 

3e za samochód na parkingu

Koszty przejazdu busem (ok. 1,5e) 

Ciekawostki:

W miejscowości Playa Blanca również można nurkować! Podjeżdża się motorówką, zeskakuje do wody, schodzi po linie 15m na dno oceanu i zwiedza muzeum podwodne. Niesamowity przeżycie, poza figurami ludzi, bramą i innymi atrakcjami: na dnie znajdziemy również lustro, co jest nie lada gratką móc przeglądać siebie na takiej głębokości.

Kolejną atrakcją jest Katamaran. Jeśli mieszkamy w Puerto del Carmen lub Puerto Calero – możemy kupić 4h wycieczkę Katamaranem na Playa Papagayo. W cenie dostaniemy maski do nurkowania, przejedziemy się z kierowcą skutera wodnego czy będziemy korzystać z drinków i przekąsek serwowanych na pokładzie. To nie wszystko! Moim zdaniem największą atrakcją jest możliwość poczucia zewu powietrza i mocy oceanu siedząc na siatce z przodu. Co prawda będziemy cali mokrzy, ale wrażenia będą niezapomniane. Przyznaję szczerze, że przez całą podróż śmiałem się jak dziecko, nie myśląc o niczym innym.  

Sugerowany czas pobytu:

90 minut – cały dzień. Możemy wpaść autem na szybki spacer po plażach, zrobić zdjęcie i wrócić, ale możemy zabrać mnóstwo jedzenia, koce i spędzić cały dzień z rodziną w tym pięknym miejscu. 

Subiektywna ocena atrakcji: 

10/10

![null](https://ucarecdn.com/83b4dc4d-eda5-4435-a406-62ae2d3fe0ea/)

![null](https://ucarecdn.com/1cb3f0f7-5eb5-4532-858b-6faa522ce3ea/)

![null](https://ucarecdn.com/99157c09-9cc1-45d4-b3fb-b5a89b70e018/)

![null](https://ucarecdn.com/dbbb03d6-66bd-41c1-90ed-960a6cb7c843/)

![null](https://ucarecdn.com/c8edbc45-c701-4d40-96f9-ee25bddc38b3/)

# 10) Park Narodowy Timanfaya



Widziałeś kiedyś krater wulkanu od środka? Nie? A może chociaż na filmie? Na Lanzarote jest to możliwe na żywo, bowiem Park Narodowy Timanfaya jest kolejną ikoną wyspy. Przejażdżka busem czy wielbłądami, pokaz gejzerów tylko dodają animuszu tej wyprawie. Główną atrakcją jest teren po wybuchu wulkanu. Otwarty krater, dookoła magma, festiwal kolorów od złotego, po czarny czy czerwony. Rozmawiałem o Timanfaya z setkami ludzi i każdy wrócił z tej wprawy zachwycony. 

UWAGA! Parku nie można zwiedzać na własną rękę. Z wynajętego auta czy busa należy przesiąść się do autokaru i wraz z przewodnikiem objechać to niesamowite miejsce. 



Ciekawostki:



Co jakiś czas organizowany jest trekking po parku. Poziom trekkingu jest bardzo niski, więc mimo braku kondycji możesz śmiało zapisać się na ten niezapomniany spacer

Jeśli nie chcesz płacić za zwiedzanie parku, możesz zorganizować indywidualnie trekking na wulkan Montana Blanca i z trasy podziwiać Timanfaya i Górę Ognia. Dodatkowo jeśli wybierzemy się na wycieczkę rowerową mniej więcej pośrodku wsypy z południa na północ (np. z Puerto del Carmen – La Santa) to również będziemy mogli podziwiać ten nietypowy krajobraz



Koszty:

9e wjazd do parku, a w tym przejażdżka autokarem, pokaz wybuchu gejzeru 

12e za 2 osoby przejażdżka wielbłądami



Sugerowany czas pobytu:

120' – przejazd na wielbłądach, wycieczka autokarem. 

4h jeśli chcemy wybrać się na trekking po parku

Całodniowa wycieczka rowerowa bądź trekking na wulkan Montana Blanca



Subiektywna ocena atrakcji: 

10/10

![](https://ucarecdn.com/6913c0ee-2169-4994-a9e5-caeee6543bcb/)

![](https://ucarecdn.com/5474d556-0d1c-4ba4-8ae4-9603e7e8ac5f/)

![](https://ucarecdn.com/6535aae6-f03a-4ef1-84a2-c5963c9324fe/)

![](https://ucarecdn.com/da601e1e-1b7b-44a6-aca3-b64de40f31e4/)

# 11) Los Hervideros + czarne plaże

Los Hervideros czyli kolejne miejsce gdzie z pobliskich klifów może oglądać niesamowitą moc oceanu. Szum wody, dawniej jaskinie podwodne - zapewniają wspaniałe wrażenia. Za każdym razem proponowałem po prostu wjechać w to miejsce i poświecić kwadrans, aczkolwiek 9/10 osób które tam było spędziło ponad 60 minut wśród klifów. Dodatkowo okolice Los Hervideros to pasmo czarnych plaż. Jest ich naprawdę dużo i w licznych punktach można trafić na podobne miejsca dlatego warto zarezerwować parę minut więcej i zatrzymywać się na spacer w co drugim możliwym zjeździe i podziwiać formację skalne z różnych perspektyw okraszone czarnym piaskiem. 



Lokalizacja:

nieopodal parku Timanfaya i El Golfo (zielonego jeziorka). Jeśli jesteśmy w zachodniej części wyspy to koniecznie musimy pojawić się w tych miejscach.



Koszty:

Za darmo! 



Sugerowany czas pobytu:

60' samo Los Hervideros

120' z pobliskimi plażami i klifami 



Subiektywna ocena atrakcji: 

9/10



![](https://ucarecdn.com/48adfd1f-f94d-4f1b-b559-602f20baa0ac/)

![](https://ucarecdn.com/2f07c9f2-1237-43e2-af20-9f5acb908205/)

![](https://ucarecdn.com/f5518877-1aa1-4e06-9c6c-8d6fbd30aad8/)

![](https://ucarecdn.com/03949619-0c90-445a-b0a8-ec41d3b0848b/)



****

_**To już wszystko w pierwszej części Przewodnika: **_

_**22 miejsca na Lanzarote które trzeba zobaczyć. **_

_****_

## _**Już wkrótce pojawi się jego druga część!**_

_****_

_**Do przeczytania, **_

_**Hey! **_
